---
title: 2.2 O licencjach
---

Dość powszechna jest opinia, że z rzeczy dostępnych za darmo w sieci można swobodnie korzystać. Czy naprawdę? Zdarza Ci się pytać autorów materiałów, które znajdujesz w sieci o to czy możesz użyć ich w prezentacji, w publikacji czy podczas zajęć? Zapewne nie. Mogą to zrobić za ciebie [licencje Creative Commons][1]: podają one dokładne informacje o tym czego wymaga od nas autor by skorzystać z jego utworu. Poniższa grafika pokazuje na co pozwalają poszczególne licencje:

![CCLicensesFOTER][2]
Source: [How to Attribute Creative Commons Photos][3], by FOTER, [CC BY-SA 3.0][4]

Materiały na niektórych licencjach można ze sobą łączyć. Na przykład, zdjęcie powyżej jest dostępne na licencji Creative Commons Uznanie autorstwa - Na tych samych warunkach (CC BY-SA) co oznacza, że można go używać pod warunkiem podpisania autora oraz zachowania tej samej licencji dla utworu, w którym go użyjemy. Autor nie dodał innych ograniczeń co do modyfikacji zdjęcia (zauważ, że zostało minimalnie przerobione w stosunku do [oryginału][5]) ani co do używania go komercyjnie.


Ale są także licencje, które nie pozwalają, aby zasoby były ze sobą łączone. To tzw. licencje które są ze sobą niekompatybilne. Obejrzyj poniży filmik, z którego dowiesz się w jakich sytuacjach możesz, a w jakich nie łączyć ze sobą zasoby. Możesz włączyć napisy w j. polskim (wystraczy kliknąć na ikonkę napisów). 

<iframe width="560" height="315" src="https://www.youtube.com/embed/1-EeY87oWPg" frameborder="0" allowfullscreen></iframe>

Tylko takie materiały, których autorzy pozwolili na modyfikację są w pełni otwartymi zasobami edukacyjnymi: jeśli nie możesz czegoś zmieniać i poprawić to nie jest to otwarte. Na slajdzie poniżej zobaczysz materiał na licencji Creative Commons - Bez utworów zależnych, w którym nie można dokonywać zmian, tym samym nie jest to otwarty zasób.

![Poziomy otwartości][6] *Poziomy otwartości zasobów*, Otwartość w publicznych instytucjach kultury, 2011, opac. Hofmokl, J., Tarkowski A., Śliwowski K. [CC BY-SA 2.0 Polska][]

 


----------


Może na koniec tego ćwiczenia masz ochotę zagrać w [grę][9]? Wyzwanie polega na opracowaniu nowego zasobu poprzez połączenie czterech zasobów reprezentujących różne typy mediów.


  [1]: https://creativecommons.pl/poznaj-licencje-creative-commons/
  [2]: http://s4.postimg.org/u7003fenx/Licenses.png
  [3]: http://foter.com/blog/how-to-attribute-creative-commons-photos/
  [4]: https://creativecommons.org/licenses/by-sa/3.0/
  [5]: http://foter.com/blog/how-to-attribute-creative-commons-photos/
  [6]: http://creativecommons.pl/wp-content/uploads/2012/01/CC-publikacja.pdf
  [7]: http://creativecommons.org/licenses/by-sa/3.0/pl/ 
   
