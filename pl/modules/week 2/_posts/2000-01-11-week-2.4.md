---
title: 2.4 Rubryka o OZE
---

Kiedy już znajdziesz zasób (zdjęcie, scenariusze zajęć, wykładu, moduł podręcznika etc.) na otwartej licencji, jak użyjesz go podczas zajęć?

Poniższe pytania, opracowane na postawie [Achieve][1], mogą pomóc Ci w ocenie jakości i przygotowaniu tych otwartych zasobów do Twoich potrzeb:

**Jasność przekazu**
 
 - Jak dokładnie jest opisany główny temat materiału?

 - Czy najważniejsze informacje i wątki są łatwe do zidentyfikowania przez uczniów/studentów?

**Użyteczność zasobu i materiałów dodatkowych**
 
 - Czy materiały są kompletne i łatwe do użycia?

 - Czy zawierają informacje lub ułatwienia do tego by dostosować je do różnych grup odbiorców?

**Jakość techniczna**

 - Jeśli materiał jest interaktywny czy wspiera to bezpośrednio proces uczenia się?

 - Jeśli materiał jest interaktywny czy jest to interakcja pozwalająca na indywidualne doświadczenia każdemu z uczniów (np. poprzez dostosowywanie się do ich wyników pracy)?

**Potencjał refleksyjnego uczenia się**

 - Czy zasoby angażują studentów do współpracy, myślenia krytycznego, rozwiązywania problemów, wspierają umiejętności uczenia się i efektywnej komunikacji?

**Dostępność**

 - Czy materiały są w pełni dostępne dla WSZYSTKICH studentów, np. niewidomych i niedowidzących? Są możliwe do użycia w druku, a nie wyłącznie cyfrowo etc.?


Źródło: [Rubrics for Evaluating Open Education Resource (OER) Objects][2] na podstawie [Achieve][3], [CC BY 3.0][4]


----------


Na co zwracasz uwagę, oceniając przydatność różnych zasobów w nauczaniu? Podziel się swoimi doświadczeniami i przemyśleniami na forum dyskusyjnym poniżej.


  [1]: http://www.achieve.org/oer-rubrics
  [2]: http://www.achieve.org/files/AchieveOERRubrics.pdf
  [3]: http://www.achieve.org/oer-rubrics
  [4]: http://creativecommons.org/licenses/by/3.0/
