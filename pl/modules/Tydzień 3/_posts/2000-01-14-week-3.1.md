---
title: 3.1 Uczę więc adaptuję
---

Poniższe cytaty pochodzą z wypowiedzi edukatorów wymieniających się doświadczeniem na temat przygotowania materiałów edukacyjnych. Osią dyskusji była kwestia samodzielnego tworzenia własnych zasobów i wykorzystania materiałów znalezionych w sieci. 

*"Dzięki darmowym zasobom mogę być bardziej kreatywny w czasie zajęć. Mam na myśli to, że jeśli mam mało czasu planując zajęcia, mogę skorzystać z materiałów, które ktoś wcześniej opracował. Jednocześnie wciąż lubię korzystać z własnych materiałów - dzięki czemu wiem, że jestem nauczycielem"* **(nauczyciel j. angielskiego)**

*"Czasami szukając materiałów w Internecie, znajduję coś co odpowiada mi na tyle, że wykorzystuję to podczas zajęć z moimi studentami. Innym razem, wyszukany zasób sprawia, że poznaję zupełnie inny sposób ujęcia tematu, o którym nigdy wcześniej nie pomyślałam. Jeszcze innym razem, to, co jest dla mnie pomocne, adaptuję i modyfikuję, aby lepiej odpowiadało zakresowi przedmiotu i potrzebom studentów."* **(nauczyciel matematyki)** 

*"Kiedy znajdę ciekawy zasób w sieci, myślę sobie >ten materiał jest naprawdę dobry<, jednak mimo tego wiem, że mogę opracować to zagadnienie lepiej. Dlatego, zawsze modifikuję to co znajdę, ulepszam, poprawiam i udostępniam swoim studentom"* **(nauczyciel matematyki)** 

*"Jestem zmuszony opracowywać dużo własnych rzeczy ponieważ podręcznik, który mamy jest… cóż…  Prezentuje zagadnienia w nielogicznej kolejności, jest mało efektywny pod kątem metodycznym. Dlatego razem z drugim nauczycielem języka niemieckiego wspólnie przepracowaliśmy raz jeszcze cela nauczania i efekty jakie chcielibyśmy, aby nasi studenci osiągnęli na koniec roku. Następnie zastanawialiśmy się jak chcemy to podzielić, jaka jest odpowiednia metoda, za pomocą jakich tematów najlepiej będziemy w stanie wytłumaczyć różne koncepcje i zasady, jakie słownictwo do tego dobrać. Stworzyliśmy własną listę słów i tematów. Opracowałem także własny sposób tłumaczenia gramatyki ponieważ w nauczaniu języka wszystko jest ze sobą powiązane, a wszystko to co znalazłem na temat metodyki nauczania języków nie odpowiadało temu, co i jak chcę tłumaczyć"* **(nauczyciel języków)**

*"Zgoda, czasem korzystam z fragmentów poszczególnych modułów, ale niektórych modułów nie mogę zaadaptować, nie mogę ich zmienić, ale to, co mogę to … powiedzmy, że jest określony moduł, którego zrealizowanie w całości zajmuje studentom około 85-90 minut. Dla moich studentów ważna jest tylko druga część tego modułu. W takich sytuacjach wysyłam studentom link do materiału i  proszę ich, aby skupili się tylko na ten jednej części."* **(nauczyciel j. angielskiego)**

*"Szukam różnych darmowych zasobów online, dzięki którym mogę być lepszym nauczycielem. Zwracam uwagę na to jak uczymy. Szukam darmowych arkuszy pracy, a także przykładów ćwiczeń i projektów, które wymagają uczenia się opartego o refleksję. Robię to, aby moja praca jako nauczyciela zyskała na jakości. Dlatego szukam materiałów instruktażowych, które max. w 2-3 minutach wyjaśnią najważniejsze kwestie lepiej niż zrobiłbym to sam i wykorzystuje je lub szukam scenariuszy lekcji, z których wybieram to, co jest mi potrzebne, a następnie dostosowuję pod siebie."* **(nauczyciel w szkole podstawowej)**


----------

Zastanów się na swoim doświadczeniem. Czy korzystasz z zasobów w ich niezmienionej postaci czy raczej adaptujesz do własnych potrzeb? Co zyskujesz, wykorzystując materiały opracowane przez innych?
{% include disqus.html %}
